# -*- mode: mandoku-view; -*-
#+TITLE: 審齋詞
#+DATE: 2015-08-25 00:48:01.753974
#+PROPERTY: ID KR4j0035
#+PROPERTY: BASEEDITION WYG    
#+PROPERTY: JUAN 原跋
<pb:KR4j0035_WYG_002-1a>¶
審齋詞原䟦¶
東平王千秋字錫老嘗見自製啟聮云少日羈孤百口¶
星分于異縣長年憂患一身蓬轉于四方其遭逄槩可¶
想已樂府凡六十餘調多酬賀篇絶少綺艶之態衡山¶
縣令梁文恭讀而贈詩云審齋先生世稀有曾是金陵¶
一耆舊萬卷胸中星斗文百篇筆下龍蛇走淵源更擅¶
麟史長碑版肯居鱷文後倚馬常摧鏖戰塲脱腕難供¶
掃愁帚中州文獻儒一門異縣萍蓬家百口恨極黄楊¶
<pb:KR4j0035_WYG_002-1b>¶
厄閏年閒却玉堂揮翰手夜光乾沒世稱屈逺枳卑栖¶
價低售漂揺何地著此翁忘憂夜醉長沙酒豈無厚禄¶
故人来為辨草堂留野叟嗟余亦是可憐人慚愧阿戎¶
驚白首一燈續得審齋光多少達人為裔胄睠予憔悴¶
五峰下頻寄篇来復相夀年来事事淋過灰尚有詩情¶
閴情竇有時信筆不自置憶起居家吕窠臼審齋樂府¶
似花間何必老夫疥篇右集中席上呈梁次張水調歌¶
頭一闋其互相溢美可謂無言不讐矣古虞毛晉識¶
